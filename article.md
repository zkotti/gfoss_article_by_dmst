# Συνεισφορά Φοιτητών του ΟΠΑ σε Έργα Λογισμικού Ανοιχτού Κώδικα

###### *Ένα άρθρο από τους φοιτητές του Τμήματος Διοικητικής Επιστήμης και Τεχνολογίας (ΔΕΤ) του Οικονομικού Πανεπιστημίου Αθηνών (ΟΠΑ) για την ομότιτλη εργασία που υλοποίησαν στα πλαίσια του μαθήματος 'Τεχνολογία Λογισμικού στην Πράξη' υπό την επίβλεψη του καθηγητή κύριου Διομήδη Σπινέλλη*

### Εισαγωγή 
Το τμήμα Διοικητικής Επιστήμης και Τεχνολογίας του Οικονομικού Πανεπιστημίου Αθηνών επιχειρεί να γεφυρώσει το χάσμα ανάμεσα στη Διοίκηση Επιχειρήσεων και την Πληροφορική. Ως φοιτητές του έχουμε παρακολουθήσει ισόποσα μαθήματα Διοίκησης, όπως Μάρκετινγκ, Λογιστική, Διοίκηση Ανθρωπίνων Πόρων, και Τεχνολογίας, όπως Προγραμματισμό, Σχεδιασμό και Ανάπτυξη Πληροφοριακών Συστημάτων και Βάσεις Δεδομένων.

Στο τρίτο έτος των σπουδών μας καλούμαστε να επιλέξουμε μία από τις ακόλουθες κατευθύνσεις: Στρατηγική και Ανθρώπινοι πόροι, Επιχειρησιακή Έρευνα και Επιχειρηματική Αναλυτική, Διοίκηση Λειτουργιών και Εφοδιαστικής Αλυσίδας, Τεχνολογίες Λογισμικού και Ανάλυσης Δεδομένων και Πληροφοριακά Συστήματα και Ηλεκτρονικό Επιχειρείν. Επιπλέον μπορούμε παίρνοντας ένα αριθμό μαθημάτων από δεύτερη κατεύθυνση να την έχουμε ως δευτερεύουσα. Το μάθημα 'Τεχνολογία Λογισμικού στην Πράξη' ανήκει στην κατεύθυνση Τεχνολογίες Λογισμικού και Ανάλυσης Δεδομένων και διδάσκεται στο 6ο εξάμηνο σπουδών του τμήματος. Στα πλαίσια αυτού κληθήκαμε να κάνουμε την εργασία στην οποία αναφέρεται το παρόν άρθρο.

Η εργασία αυτή αφορούσε την επιλογή ενός έργου ανοιχτού λογισμικού από το [GitHub](https://github.com/) και τη συνεισφορά σε αυτό. Συγκεκριμένα κάθε φοιτητής έπρεπε να συνεισφέρει το λιγότερο εκατό γραμμές κώδικα, που να πετυχαίνουν κάποια σημαντική βελτίωση ή επιδιόρθωση προβλημάτων του έργου. Είχαμε τη δυνατότητα να επιλέξουμε αποθετήριο ανάλογα με τα ενδιαφέροντά μας και χωρίς περιορισμούς αναφορικά με τη γλώσσα προγραμματισμού και το εύρος των τεχνολογιών. Μάλιστα, προτραπήκαμε να πειραματιστούμε με νέες γλώσσες και εργαλεία που δε γνωρίζαμε μέχρι στιγμής. Απώτερος σκοπός της συνεισφοράς αυτής ήταν η εξοικείωση με τις πραγματικές συνθήκες ανάπτυξης λογισμικού ανοιχτού κώδικα, καθώς και η εντρύφηση σε κάποια τεχνολογία που μας ενδιέφερε. Παράλληλα μας δόθηκε η ευκαιρία να συνεργαστούμε και να αποτελέσουμε μέρος ομάδων ανάπτυξης πέρα των ελληνικών συνόρων, στα πλαίσια αυστηρά καθορισμένων κανόνων και αρχών.

### Ενότητα 1

Προκειμένου να υλοποιήσουμε την εργασία, πρώτο μας μέλημα ήταν η μελέτη του κώδικα, της δομής και των προβλημάτων του έργου που διαλέξαμε. Στη συνέχεια μπορούσαμε είτε να εργαστούμε πάνω σε ένα ήδη υπάρχον ζήτημα, είτε να δημιουργήσουμε ένα καινούριο που θεωρούσαμε ότι θα μπορούσε να προσθέσει αξία στο συγκεκριμένο λογισμικό.
Τόσο ο καθηγητής όσο και οι βοηθοί μάς καθοδήγησαν καθ' όλη τη διάρκεια της επιλογής αποθετηρίου με παρουσιάσεις και συμβουλές, προκειμένου να αποφύγουμε έργα υπερβολικά περίπλοκα ή απλά, έργα πλέον ανενεργά ή που δε λειτουργούν με σωστές διεργασίες.
Παρά τη βοήθεια, η πλειοψηφία των φοιτητών ήμαστε άπειροι σε πραγματικές συνθήκες ανάπτυξης λογισμικού. Ως εκ τούτου, δε γνωρίζαμε τι να περιμένουμε και φοβόμαστε την πιθανότητα να μην καταφέρουμε τελικά να ανταπεξέλθουμε των προσδοκιών των υπευθύνων. Η συμβολή σε ένα τέτοιο λογισμικό φάνταζε πολύ δύσκολη.

### Ενότητα 2: Διαδικασία συνεισφοράς

Ξεκινώντας, λοιπόν, την προετοιμασία της συνεισφοράς στο έργο που ο καθένας μας είχε επιλέξει, έπρεπε πρωτίστως να καταφέρουμε να εκτελέσουμε το λογισμικό, κάτι που αποδείχθηκε αρκετά δυσκολότερο από ό,τι αναμέναμε. Κάθε λογισμικό χρησιμοποιεί διαφορετικές τεχνολογίες, με τις οποίες οι περισσότεροι δεν είχαμε δουλέψει ξανά στο παρελθόν. Αυτό δυσκόλεψε τη δουλειά μας και μας καθυστέρησε αρκετά. Για να ξεπεράσουμε αυτού του είδους τα προβλήματα, καταφύγαμε αρχικά στο διαδίκτυο και στο ανεκτίμητο [Stack Overflow](https://stackoverflow.com/). Ωστόσο, όσοι εξακολουθούσαμε να συναντάμε εμπόδια στραφήκαμε στους βοηθούς του μαθήματος, κύριο Αντώνιο Γκορτζή και κύριο Tushar Sharma, των οποίων η βοήθεια υπήρξε πολύτιμη.

Έχοντας επιτέλους καταφέρει να εκτελέσουμε τις εφαρμογές, έπρεπε έπειτα να αποφασίσουμε τον τρόπο με τον οποίο θα συνεισφέρουμε στο εν λόγω έργο. Οι επιλογές ήταν πολλές. Από τη μία μπορούσαμε να διαλέξουμε την επιδιόρθωση κάποιων ήδη αναγνωρισμένων προβλημάτων. Από την άλλη, μπορούσαμε να αναφέρουμε εμείς κάποιο πρόβλημα που είχαμε εντοπίσει και στη συνέχεια να το επιλύσουμε. Μπορούσαμε ακόμη και να προτείνουμε την ανάπτυξη κάποιας επιπλέον λειτουργικότητας ή χαρακτηριστικού που θα διεύρυνε την εφαρμογή και να την πραγματοποιήσουμε.

Έπειτα από όλη αυτήν την προεργασία είμαστε πλέον έτοιμοι να ξεκινήσουμε τη συγγραφή κώδικα. Αυτό φυσικά απαιτεί την κατανόηση της δομής του προγράμματος και των συμβάσεων που έχουν καθιερωθεί μεταξύ των μελών της ομάδας ανάπτυξης. Οι συμβάσεις αυτές αποδείχθηκαν αργότερα πολύ σημαντικό μέρος της διαδικασίας, καθώς πολλοί από εμάς στην πορεία αντιμετωπίσαμε ανάλογα προβλήματα. Επιπλέον, έπρεπε να εξοικειωθούμε με τη γλώσσα και το περιβάλλον στα οποία θα δουλεύαμε. Στη συνέχεια γίνεται εκτενέστερη αναφορά των διαφορετικών γλωσσών και τεχνολογιών που χρησιμοποιήθηκαν.

### Ενότητα 4: Επικοινωνία με την ομάδα ανάπτυξης Λογισμικού

Η συνεισφορά σ΄ένα έργο ανοιχτού λογισμικού δεν απαιτούσε μόνο την καλή γνώστη του κώδικα και την μελέτη του έργου. Απαραίτητη προϋπόθεση για μια επιτυχημένη συνεισφορά είναι η επικοινωνία με την ομάδα ανάπτυξης λογισμικού του έργου. Στα πλαίσια, λοιπόν, της εργασίας επικοινωνήσαμε με ανθρώπους που είτε ήταν ιδρυτές του έργου ή συνεισφέραν κι αυτοί σ αυτό. Η επικοινωνία γινόταν κυρίως μέσω των issues στο Github ή μέσω του Gitter ή μέσω προσωπικού email. Οι περισσότεροι από εμάς δημιουργούσαμε ή σχολιάζαμε ήδη υπάρχοντα issues στο Github ώστε να ρωτήσουμε περισσότερες λεπτομέρειες για το κομμάτι που επιθυμούσαμε να δουλέψουμε. Ακόμη, πολλοί συμμετείχαμε σε συζητήσεις στο Gitter όπου μπορούσαμε να ρωτήσουμε κάτι την ομάδα ή να προτείνουμε κάτι ώστε να βελτιωθεί το έργο. Δεν ήταν όμως και λίγοι οι φοιτητές που επέλεξαν να επικοινωνήσουν μέσω email με την ομάδα. Σκοπός της επικοινωνίας αυτής ήταν να μάθουμε την ομάδα, που δυσκολεύονται, πως λειτουργούν, τι λάθη έχουν παρατηρηθεί στο παρελθόν, ποια απ’ αυτά δεν έχουν λυθεί ακόμα, τι προτάσεις έχουν για βελτίωση που δεν έχουν ολοκληρωθεί, αν οι δικές μας προτάσεις είναι αποδεκτές και γενικότερα τι θα τους φαινόταν χρήσιμο να κάναμε.  

### Ενότητα 5: Σημασία Εργασίας

Το πόσο σημαντική ήταν η εργασία η οποία κληθήκαμε να εκτελέσουμε, διαφέρει σε ένα βαθμό από άτομο σε άτομο. Ωστόσο, αυτό για το οποίο είμαστε όλοι σίγουροι είναι ότι κερδίσαμε πολλά σημαντικά εφόδια για την μετέπειτα πορεία μας. Ως προγραμματιστές, για όσους επιθυμούν να συνεχίσουν σε αυτό τον επαγγελματικό τομέα, η συγκεκριμένη εργασία αποτελεί το πρώτο σημαντικό βήμα τόσο στον κόσμο του ανοιχτού λογισμικού, όσο και γενικότερα στην αγορά εργασίας. Ως φοιτητές με μια κλήση προς την τεχνολογία, και όχι αποκλειστικά με ενδιαφέροντα  μελλοντικής επαγγελματικής εργασίας με έμφαση στο προγραμματισμό, η εργασία αυτή κάθε άλλο παρά εξήσου σημαντική μπορεί μην είναι, καθώς έδωσε να καταλάβουμε όλοι μας πως με τα εφόδια που έχουμε λάβει από το τμήμα μας, μπορούμε να συνεισφέρουμε και να αποδώσουμε και σε αυτό τον τομέα. 

Παρακάτω αναλύονται οι νέες γνώσεις που προσκωμίσαμε με την συνεισφορά μας στην εργασία:

* Ανάγνωση Κώδικα
 Σε πρώτο βαθμό, κληθήκαμε να μάθουμε πως να διαβάζουμε αποτελεσματικά κώδικα άλλων προγραμματιστών, τους οποίους δεν γνωρίζαμε, προκειμένου να αντιληφθούμε υπάρχωντα προβλήματα του κώδικα, αλλά και με ποιον τρόπο θα μπορούσαμε να συνεισφέρουμε κατάλληλα στον κώδικα του έργου.
* Κατανόηση Γλώσσας - Τεχνολογίας 
 Σε πολλές περιπτώσεις, καθώς πολλοί από εμάς αποφασίσαμε να ασχοληθούμε με μια νέα προγραμματιστική γλώσσα, έπρεπε να εξοικειωθούμε και με την γλώσσα - τεχνολογία που χρησιμοποιούσαν οι ίδιοι στα έργα τους. Έτσι, προκειμένου και εμείς οι ίδιοι να αποκτήσουμε εξοικείωση, σε σύντομο χρονικό διάστημα αναζητήσαμε τρόπους εκμάθησης της εκάστοτε γλώσσας - τεχνολογίας, με σκοπό να φτάσουμε στο απαιτούμενο επίπεδο για να αντιληφθούμε πως θα συνεισφέρουμε.
* Καταγραφή Κώδικα
 Έπειτα, έχοντας τα απαραίτητα εφόδια, συνεχίσαμε στη φάση της καταγραφής του κώδικα, το οποίο αποτελεί την κοινή σύνδεση όλων των βημάτων, και στο οποίο μάθαμε πως να μετατρέπουμε την σκέψη μας σε κώδικα αλλά και πως να συνδιάζουμε την τεχνολογία, τον έλεγχο, την κατάλληλη μορφοποίησή του, ώστε να επιτυγχάνουμε το αποτέλεσμα που επιθυμούμε. 
* Έλεγχος - Δοκιμή Κώδικα
 Η δοκιμή και ο έλεγχος του κώδικα μας, αποτελεί άλλο ένα εξήσου σημαντικό εφόδιο που προσκομίσαμε, αντιλαμβάνοντας την τεράστια σημασία του σε όλα τα έργα. Άλλωστε, δεν ήταν λίγες οι φορές που δεν μπορούσαμε να προωθήσουμε τον κώδικα μας, καθώς κάποιος απαραίτητος έλεγχος από το έργο μας απέτρεπε. Έτσι, μάθαμε να ανταποκρινόμαστε σε τέτοιες καταστάσεις και να προσαρμόζουμε ανάλογα τον κώδικα μας, ώστε να ανταποκρίνεται στους ανάλογους ελέγχους.
* Μορφοποίηση Κώδικα
 Η σωστή εμφάνιση και μορφοποίηση του κώδικα, ακόμα και ένα κενό διάστημα, ήταν κάτι το οποίο θεωρούσαμε μη σημαντικό, εώς και μη υπαρκτό πρόβλημα - απαίτηση. Ωστόσο, διαψευθήκαμε κατηγορηματικά και μάθαμε πως ακόμα και ένα κενό διάστημα, μπορεί να δώσει λανθασμένη εντύπωση, με αποτέλεσμα να μάθουμε να χρησιμοποιύμε εργαλεία προκειμένου να μορφοποιποιούμε κατάλληλα τον κώδικα μας.
* Επικοινωνία 
 Άλλο ένα σημαντικό μάθημα, η επικοινωνία με την ομάδα του έργου ανοιχτού λογισμικού που επιλέξαμε, αλλά και με την ευρύτερη κοινότητα ανοιχτού λογισμικού. Προκειμένου να έχουμε σωστή εικόνα απέναντι στους συγγραφείς του έργου και στην κοινότητα, μάθαμε πως να δημιουργούμε με κατάλληλα μηνύματα τα γνωστά με τους αγγλικούς όρους "issues", "pull requests", "wiki", προκειμένουμε να επιτύχουμε την ομαλή επικοινωνία με όλα τα συσχετιζόμενα με το έργο μέλη. 
* Ανταπόκριση στην πίεση
 Τέλος, καταφέρνοντας να συνεισφέρουμε σημαντικά σε ένα έργο ανοιχτού λογισμικού με τον δικό μας κώδικα και τρόπο σκέψης, ενώ παράλληλα όλοι μας διανύαμε ένα πολύ απαιτητικό εξάμηνο με περιορισμένο διαθέσιμο χρόνο, αποτελεί κάτι το οποίο όλοι μας κερδίσαμε και ένα σημαντικό δείγμα του ότι μπορούμε να ανταποκρινόμαστε σε νέες προκλήσεις κάτω από απαιτητικές συνθήκες.    	 

Συνολικά, παρά το γεγονός ότι το ταξίδι προς την πρώτη μας συνεισφορά στην κοινότητα του ανοιχτού λογισμικού ήταν αρκετά δύσκολο, το ότι αποκομίσαμε τόσες πολλές γνώσεις διαχειρίζοντας παράλληλα κατάλληλα τον διαθέσιμο χρόνο μας κατά τη διάρκεια του εξαμήνου, είναι κάτι για το οποίο είμαστε όλοι περίφανοι.

Συνοπτικά, αυτά τα οποία καταφέραμε συλλογικά σαν τάξη αφορά αρχικά την ποικιλία των τεχνολογιών που χρησιμοποίησαμε. Καταφέραμε, να προγραμματίσουμε σε γλώσσες που δεν είχαμε διαδαχθεί κατά την εώς τώρα φοίτηση μας στο Τμήμα, όπως Kotlin, C#, JavaScript, PHP και Python. Καταφέραμε να αναπτύξουμε κώδικα σε άγνωστες για εμάς πλατφόρμες και πλαίσια όπως Android, Qt, Linux και npm, πραγματοποιήσαμε τους κατάλληλους ελέγχους του κώδικά μας με βιβλιοθήκες όπως pytest, Unit.js, PHPUnit και Scrutinizer, και χρησιμοποίησαν τεχνολογίες, διεπαφές και εργαλεία όπως MongoDB, Travis CI, Gulp, Drag ’n Drop, JSON, SVG, CSS, VirtualEnv, Svelte, Google Docs API. Συμπερασματικά, αποδείξαμε ότι έχουμε αποκτήσει την ικανότητα που πρέπει να έχει ένας σύγχρονος προγραμματιστής: να μαθαίνει γρήγορα και αποτελεσματικά νέες τεχνολογίες. Γεγονός το οποίο επιβεβαίωσαν και τα εώς τώρα αποτελέσματα της δουλειάς μας, καθώς πολλών από εμάς ο κώδικας είτε ήδη υιοθετήθηκε από τα έργα στα οποία συνεισφέραμε, είτε τρέχει ήδη παραγωγικά στο έργο, είτε ακόμα και προσκλήθηκε και έγινε επίσημα μέλος της ομάδας ανάπτυξης.